**NOTES:**
[START OF BOX]
কাজ 1.2
একটি টেস্টটিউবে লেডনাইট্রেট
দ্রবণ নাও।
এতেপটাশিয়াম আয়োডাইড
দ্রবণ যোগ করো।
তোমরা কী পর্যবেক্ষণ করলে?
লঘু সালফিউরিক অ্যাসিড এবং
জিঙ্কের বিক্রিয়ায় উৎপন্ন
হাইড্রোজেন গ্যাস।
[END OF BOX]
[START OF BOX]
কাজ 1.3
■ একটি কনিক্যাল ফ্লাস্ক বা টেষ্টটিউবে কিছু জিঙ্ক দানা নাও।
■ এতে, লঘু হাইড্রোক্লোরিক অ্যাসিড বা সালফিউরিক অ্যাসিড যোগ করো (চিত্র 1.2)
সাবধানতা: অ্যাসিডের ব্যবহার সাবধানতার সাথে করতে হবে।
■ জিঙ্ক দানার চারপাশে কিছু একটা সংঘটিত হচ্ছে তেমন কিছু কি তোমরা দেখতে
পেলে?
■ কণিক্যাল ফ্লাস্ক বা টেষ্ট টিউবটি কে স্পর্শ করো, উষ্ণতার কোনো পরিবর্তন হয়েছে
কি?
[END OF BOX]

**TEXTS:**
তোমরা অবশ্যই লক্ষ্য করেছো যে ম্যাগনেসিয়াম ফিতার টুকরোটি চকচকে সাদা শিখাসহ জ্বলছে
এবং সাদা গুড়োতে পরিণত হয়েছে।
এই গুড়োগুলো ম্যাগনেসিয়াম অক্সাইডের গুড়ো।
বায়ুর উপস্থিতিতে
ম্যাগনেসিয়াম এবং অক্সিজেনের রাসায়নিক বিক্রিয়ার ফলে এটি তৈরী হয়েছে।
উপরোক্ত তিনটি কাজ থেকে আমরা এটা বলতে পারি যে রাসায়নিক বিক্রিয়াটি সংঘটিত
হয়েছে কিনা তা বোঝার জন্য নীচের যে কোন একটি পর্যবেক্ষণ আমাদের সাহায্য
করবে।
অবস্থার পরিবর্তন
বর্ণের পরিবর্তন
গ্যাসের নির্গমন
তাপমাত্রার পরিবর্তন
আমরা যদি আমাদের চারপাশের পরিবর্তন গুলো লক্ষ করি তবে দেখতে পাবো
যে আমাদের চারপাশে বিবিধ রাসায়নিক পরিবর্তন সংঘটিত হচ্ছে।
এই অধ্যায়ে
আমরা বিভিন্ন ধরনের রাসায়নিক বিক্রিয়া এবং চিহ্নের সাহায্যে রাসায়নিক
বিক্রিয়াকে প্রকাশ করার পদ্ধতি সম্পর্কে জানব।
1.1 রাসায়নিক সমীকরণ (Chemical Equations)
কাজ 1.1 কে এভাবে বর্ণনা করা যায়- যখন একটি ম্যাগনেসিয়াম ফিতাকে অক্সিজেনের
উপস্থিতিতে পোড়ানো হয়, তখন এটি ম্যাগনেসিয়াম অক্সাইডে পরিবর্তিত হয়।
রাসায়নিক বিক্রিয়াকে
বাক্যের আকারে বর্ণনা করার এই পদ্ধতিটি যথেষ্ট বড় আকারে ধারণ করে।
কিন্তু এটাকে ছোট
আকারেও লেখা যায়।
একে লেখার সহজতম উপায় হচ্ছে শব্দ-সমীকরণের সাহায্যে লেখা।
উপরোক্ত বিক্রিয়াটির শব্দ-সমীকরণ হবে -
ম্যাগনেসিয়াম + অক্সিজেন → ম্যাগনেসিয়াম অক্সাইড
(বিক্রিয়ক) (বিক্রিয়াজাত পদার্থ) (1.1)
1.1 সমীকরণে যে সকল পদার্থের রাসায়নিক পরিবর্তন হয়েছে অর্থাৎ ম্যাগনেসিয়াম এবং
অক্সিজেন হল বিক্রিয়ক পদার্থ।
বিক্রিয়ায় যে নতুন পদার্থ ম্যাগনেসিয়াম অক্সাইড উৎপন্ন হল সেটি হল
বিক্রিয়াজাত পদার্থ।
বিক্রিয়ক ও বিক্রিয়াজাত পদার্থের মধ্যে তীর চিহ্ন ব্যবহার করে শব্দ সমীকরণটি প্রকাশ করা
হয়।
বিক্রিয়ক পদার্থকে তীর চিহ্নের বাঁদিকে (LHS) লেখা হয় এবং একাধিক বিক্রিয়ক পদার্থ
উপস্থিত থাকলে এদের মাঝখানে যোগ (+) চিহ্ন ব্যবহার করা হয়।
অনুরূপে বিক্রিয়াজাত পদার্থকে তীর চিহ্নের ডানদিকে (RHS) লেখা হয় এবং একাধিক
বিক্রিয়াজাত পদার্থ থাকলে এদের মাঝখানে যোগ (+) চিহ্ন ব্যবহার করা হয়।
তীরচিহ্নের অগ্রভাগটি
বিক্রিয়াজাত পদার্থের দিকে থাকে এবং এটি বিক্রিয়াটির দিক নির্দেশ করে।
