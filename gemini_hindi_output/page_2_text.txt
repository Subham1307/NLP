**NOTES:**  
[START OF BOX]  
क्रियाकलाप 1.2
■ एक परखनली में लेड (सीसा)
नाइट्रेट का घोल लीजिए।
■ इसमें पोटेशियम आयोडाइड
का घोल मिला दीजिए।
■ आपने क्या प्रेक्षण किया?
[END OF BOX]
[START OF BOX]  
H₂ गैस
शंकवाकार
प्लास्क
तनु सल्फ्यूरिक अम्ल
दानेदार जस्ता

चित्र 1.2
दानेदार जस्ते पर तनु सल्फ्यूरिक
अम्ल की अभिक्रिया से
हाइड्रोजन गैस का निर्माण
[END OF BOX]
[START OF BOX]  
क्रियाकलाप 1.3
■ एक शंक्वाकार फ्लास्क या परखनली में कुछ दानेदार जिंक लीजिए।
■ इसमें तनु हाइड्रोक्लोरिक अम्ल या सल्फ्यूरिक अम्ल मिला दीजिए (चित्र 1.2)।
■ सावधानी— अम्ल का इस्तेमाल सावधानी से कीजिए।
■ क्या जस्ते के दानों के आस-पास कुछ होता दिखाई दे रहा है?
■ शंक्वाकार फ्लास्क या परखनली को स्पर्श कीजिए। क्या इसके तापमान में कोई
परिवर्तन हुआ है?
[END OF BOX]

**TEXTS:**  
आपने देखा होगा कि चमकदार श्वेत लौ के साथ मैग्नीशियम रिबन का दहन होता है और यह श्वेत चूर्ण में परिवर्तित हो जाता है।
यह मैग्नीशियम ऑक्साइड का चूर्ण है।
वायु में उपस्थित ऑक्सीजन तथा मैग्नीशियम के बीच होने वाली अभिक्रिया के कारण यह बनता है।
कार्क
काँच
की नली
शंकवाकार फ्लास्क
तनु सल्फयूरिक अम्ल
दानेदार जस्ता
ऊपर दिए गए तीनों क्रियाकलापों के आधार पर हम कह सकते हैं कि निम्न किसी भी प्रेक्षण की सहायता से हम निर्धारित कर सकते हैं कि एक रासायनिक अभिक्रिया हुई है—
■ अवस्था में परिवर्तन
■ रंग में परिवर्तन
■ गैस का निकास अथवा उत्सर्जन
■ तापमान में परिवर्तन
यदि हम अपने आस-पास हो रहे परिवर्तनों को देखें, तो पाएँगे कि हमारे चारों ओर विविध प्रकार की रासायनिक अभिक्रियाएँ हो रही हैं।
इस अध्याय में हम विभिन्न प्रकार की रासायनिक अभिक्रियाओं और उनके प्रतीकात्मक निरूपण का अध्ययन करेंगे।
1.1 रासायनिक समीकरण
क्रियाकलाप 1.1 का विवरण— जब ऑक्सीजन की उपस्थिति में मैग्नीशियम रिबन का दहन होता है तब यह मैग्नीशियम ऑक्साइड में परिवर्तित हो जाता है।
वाक्य के रूप में किसी रासायनिक अभिक्रिया का विवरण बहुत लंबा हो जाता है।
इसे संक्षिप्त रूप में भी लिखा जा सकता है।
इसे शब्द-समीकरण के रूप में लिखना सबसे सरलतम विधि है।
ऊपर दी गई अभिक्रिया का शब्द-समीकरण इस प्रकार होगा—
मैग्नीशियम + ऑक्सीजन → मैग्नीशियम ऑक्साइड (1.1)
(अभिकारक) (उत्पाद)
अभिक्रिया (1.1) में मैग्नीशियम तथा ऑक्सीजन ऐसे पदार्थ हैं, जिनमें रासायनिक परिवर्तन होता है, इन्हें अभिकारक कहते हैं।
इस अभिक्रिया से एक नए पदार्थ मैग्नीशियम ऑक्साइड का निर्माण होता है, इसे उत्पाद कहते हैं।
विज्ञान
